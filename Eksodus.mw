# Ekuqalekeni uThixo wadala amazulu nehlabathi.
# Ke ehlabathini kwakusenyanyeni, kuselubala; kwakumnyama phezu kwamanzi enzonzobila. UMoya kaThixo wafukama phezu kwamanzi lawo.
# Wathi uThixo, Makubekho ukukhanya. Kwabakho ke ukukhanya.
# Wakubona ke uThixo ukukhanya ukuba kulungile, wahlula uThixo phakathi kokukhanya nobumnyama.
# Wathi uThixo ukukhanya yimini, wathi ubumnyama bubusuku. Kwahlwa, kwasa: yangumhla wokuqala.
# Wathi uThixo, Makubekho isibhakabhaka phakathi kwawo amanzi, sibe ngumahlulo wokwahlula amanzi kumanzi.
# Wasenza uThixo isibhakabhaka, wawahlula amanzi angaphantsi kwesibhakabhaka kuwo amanzi angaphezu kwesibhakabhaka. Kwaba njalo.
# Wathi uThixo isibhakabhaka ngamazulu. Kwahlwa, kwasa: yangumhla wesibini.
# Wathi uThixo, Amanzi angaphantsi kwamazulu makahlanganiselwe ndaweni-nye, kubonakale okomileyo. Kwaba njalo.
# Wathi uThixo okomileyo ngumhlaba, wathi intlanganisela yamanzi ziilwandle. Wabona uThixo ukuba kulungile.
# Wathi uThixo, Umhlaba mawuphume uhlaza, imifuno evelisa imbewu, imithi yeziqhamo, eyenza iziqhamo ngohlobo lwayo, embewu ikuyo, emhlabeni. Kwaba njalo.
# Umhlaba waphuma uhlaza, nemifuno evelisa imbewu ngohlobo lwayo, nemithi eyenza iziqhamo, embewu ikuyo, ngohlobo lwayo. Wabona uThixo ukuba kulungile.
# Kwahlwa kwasa: yangumhla wesithathu.
# Wathi uThixo, Makubekho izikhanyiso esibhakabhakeni samazulu, zibe ngumahlulo wokwahlula imini kubusuku; zibe zezemiqondiso, zibe zezamaxesha amisiweyo, zibe zezemihla neminyaka;
# mazibe zizikhanyiso esibhakabhakeni samazulu, zikhanyise ehlabathini. Kwaba njalo.
# Wenza uThixo izikhanyiso ezikhulu zazibini, esona sikhulu isikhanyiso ukuba silawule imini, esona sincinane isikhanyiso ukuba silawule ubusuku; wenza neenkwenkwezi.
# Wazibeka uThixo esibhakabhakeni samazulu, ukuba zikhanyise ehlabathini, zilawule imini nobusuku,
# zahlule ukukhanya kubumnyama. Wabona uThixo ukuba kulungile.
# Kwahlwa, kwasa: yangumhla wesine.
# Wathi uThixo, Amanzi la makanyakazele inyakanyaka, imiphefumlo ephilileyo; zithi neentaka ziphaphazele ehlabathini, esibhakabhakeni sezulu.
# Wadala uThixo oominenga mikhulu, nayo yonke imiphefumlo ephilileyo enambuzelayo, awanyakazela ngayo amanzi ngohlobo lwayo, neentaka zonke ezinamaphiko ngohlobo lwazo. Wabona uThixo ukuba kulungile.
# Wazisikelela uThixo, esithi, Qhamani, nande, niwazalise amanzi aselwandle; zithi iintaka zande ehlabathini.
# Kwahlwa, kwasa: yangumhla wesihlanu.
# Wathi uThixo, Umhlaba mawuphume imiphefumlo ephilileyo ngohlobo lwayo: izinto ezizitho zine, nezinambuzane, nezinto eziphilileyo zomhlaba ngohlobo lwazo. Kwaba njalo.
# Wenza uThixo izinto eziphilileyo zomhlaba ngohlobo lwazo, nezinto ezizitho zine ngohlobo lwazo, nazo zonke izinambuzane zomhlaba ngohlobo lwazo. Wabona uThixo ukuba kulungile.
# Wathi uThixo, Masenze umntu ngokomfanekiselo wethu ngokufana nathi. Mababe nobukhosi ezintlanzini zolwandle, nasezintakeni zezulu, nasezintweni ezizitho zine, nasemhlabeni wonke, nasezinambuzaneni zonke ezinambuzela emhlabeni.
# Wamdala ke uThixo umntu ngokomfanekiselo wakhe; wamdala ngokomfanekiselo kaThixo; wadala indoda nenkazana.
# Wabasikelela uThixo, wathi kubo uThixo, Qhamani, nande, niwuzalise umhlaba niweyise; nibe nobukhosi ezintlanzini zolwandle, nasezintakeni zezulu, nasezintweni zonke eziphilileyo ezinambuzelayo emhlabeni.
# Wathi uThixo, Yabonani, ndininikile yonke imifuno evelisa imbewu, esemhlabeni wonke, nayo yonke imithi eneziqhamo zemithi evelisa imbewu: yoba kukudla kuni.
# Nezinto zonke eziphilileyo zomhlaba, neentaka zonke zezulu, nezinambuzane zonke ezisemhlabeni, ezinomphefumlo ophilileyo, ndizinike yonke imifuno eluhlaza ukuba ibe kukudla. Kwaba njalo.
# Wakubona uThixo konke akwenzileyo, nanko, kulungile kunene. Kwahlwa, kwasa: yangumhla wesithandathu.



[[Category:Ombimbeli]]

[[an:Ecsodo]]
[[ar:سفر الخروج]]
[[ast:Éxodu]]
[[bg:Изход (Библия)]]
[[ca:Èxode]]
[[cs:Exodus]]
[[cy:Llyfr Exodus]]
[[da:Anden Mosebog]]
[[de:2. Buch Mose]]
[[en:Exodus]]
[[eo:Eliro]]
[[es:Éxodo]]
[[et:Teine Moosese raamat]]
[[eu:Irteera (Biblia)]]
[[fa:سفر خروج]]
[[fi:Toinen Mooseksen kirja]]
[[fr:Exode]]
[[fur:Libri di Esodi]]
[[ga:Eaxodus]]
[[gd:Ecsodus]]
[[gl:Éxodo]]
[[hak:Chhut-âi-khi̍p-ki]]
[[he:שמות]]
[[hr:Knjiga Izlaska]]
[[hsb:Eksodus]]
[[hu:Mózes második könyve]]
[[id:Kitab Keluaran]]
[[it:Libro dell'Esodo]]
[[ja:出エジプト記]]
[[jv:Pangentasan]]
[[ko:출애굽기]]
[[la:Liber Exodus]]
[[li:Exodus]]
[[ml:പുറപ്പാട്]]
[[ms:Kitab Keluaran]]
[[nl:Exodus (boek)]]
[[nn:Andre mosebok]]
[[no:Andre Mosebok]]
[[pl:Księga Wyjścia]]
[[pt:Livro do Êxodo]]
[[ro:Exodul (capitol biblic)]]
[[ru:Книга Исход]]
[[scn:Èsudu]]
[[sh:Knjiga Izlaska]]
[[simple:Exodus]]
[[sk:Exodus (Biblia)]]
[[sl:2. Mojzesova knjiga]]
[[sn:Eksodo]]
[[sr:Друга књига Мојсијева]]
[[sv:Andra Moseboken]]
[[sw:Kutoka (Biblia)]]
[[th:พระธรรมอพยพ]]
[[tl:Aklat ng Exodo]]
[[tr:Çıkış (Tevrat)]]
[[vi:Sách Xuất hành]]
[[yi:ספר שמות]]
[[zh:出埃及记]]
[[zh-min-nan:Chhut-Ai-ki̍p-kì]]
[[zh-yue:出埃及記]]
